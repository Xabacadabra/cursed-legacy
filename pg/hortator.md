---
layout: post
title: Hortator
description:
image: assets/images/hortator.jpg
nav-menu: false
---

Nata attorno al dodicesimo secolo nella leggendaria città azteca di Aztlán con il nome di Tlazolteotl, Hortator partecipò alla fondazione di Tenochtitlàn (odierna Città del Messico) seguendo suo malgrado la tirannica guida del vampiro Huitzilopochtli, considerato dalla civiltà precolombiana incarnazione divina della Guerra.

Allo stesso modo, la lussuriosa, ambigua ma certo più magnanima Hortator, infante di Camazotz (che a sua volta fu probabilmente reso vampiro dallo stesso Huitzilopochtli) venne identificata come dea della fertilità e della sessualità da parte degli Aztechi: la figura mitologica di Tlazolteotl deriva infatti da lei.

Sperando di riuscire a sconfiggere il suo mostruoso gransire, nel 1500 Hortator aiutò l'armata di conquistadores spagnoli guidata da Hernàn Cortés, di fatto condannando il proprio popolo alla dominazione europea (trauma che segnò per sempre la psiche della vampira).

Pochi anni dopo la caduta di Tenochtitlán, Hortator abbracciò l'esploratore tedesco Nikolaus Federmann (più tardi noto con il nome di Sauriel) incaricandolo di trovare risposte riguardo il suo sangue oltre l'Atlantico, più precisamente tra le rovine di Cartagine.

Circa due secoli dopo la vampira si spinse più a nord, attirata dai missionari francescani stabilitisi in California: in questo periodo abbraccerà l'abile spadaccino spagnolo Delfonso, che diverrà ben presto il cainita più potente dell'area (e, in seguito all'arrivo della società camarillica nell'ovest, primo Principe di San Francisco).  

<a href="http://xabacadabra.com/cursed-legacy/png-indipendenti.html" class="button back">PNG Indipendenti</a>
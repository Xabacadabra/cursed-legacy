---
layout: post
title: "12 Gennaio 1961"
description: dodici gennaio 1961
image: assets/images/timeline2.jpg
nav-menu: true
exclude: true
---

Il gruppo recupera due macchine, e si reca all'aeroporto di Las Vegas. C'è un piccolo appartamento che fungerà da base.

![appartamento](https://www.reviewjournal.com/wp-content/uploads/2017/07/8945816_web1_saharatower_03.jpg)

# La divisione

Il gruppo quindi si divide:

- La "scorta" di Robert (Paul, Maya, Vibeke e lo stesso Robert)

- La squadra d'indagine (Thomas, Alice e Otto)

Il compito dei primi è banalmente quello di tenere al sicuro Robert ed aspettare eventuali mosse di Rothstein ai suoi danni, mentre i secondi seguono le due piste indicate da Montrose: i clan **Ravnos** e **Setiti**, detentori di grosse fette di Las Vegas e noti "soci in affari" di Rothstein.

## Sahara Hotel Casino

![sahara](http://www.insidervlv.com/images/CasinoPics/sahara.jpg)

La squadra d'indagine per cominciare opta per i Setiti, puntando anzitutto al casinò Sahara, sito nel cuore del loro territorio ma non troppo lontano dalla zona Camarilla di Las Vegas.

In pochi minuti, dopo un tentato scippo ai danni di Alice (sventato dalla prontezza di riflessi della stessa), il terzetto incontra le attenzioni di un'avvenente croupier. 

![setita](https://i.pinimg.com/736x/cb/c7/8d/cbc78d1199ec53dcff654751f0c46982--haifa-wehbe-middle-east.jpg)

Thomas e Alice decidono di rispondere all'interesse della donna tentando la sorte al suo tavolo di Black Jack, mentre Otto (che è povero in canna e poco incline al gioco d'azzardo) si limita ad osservare.

Alice fa una puntata disastrosa, mentre Thomas riesce a vincere un'ottima mano...ma è chiaro a tutti che la partita è solo un pretesto:

Alice utilizza **Auspex** per accertarsi della natura vampirica della croupier, che tuttavia intuisce immediatamente l'invadente "curiosità" della Toreador e reagisce _paralizzandola con lo sguardo_.

![secuirty](https://static01.nyt.com/images/2017/10/04/us/06casinosecurity-02/06casinosecurity-02-master768.jpg)

La situazione si fa sempre più tesa, e la croupier chiama diversi uomini della sicurezza per allontanare Alice.

Thomas tenta di mantenere la calma e gestire la faccenda nel modo più diplomatico possibile...

![bigmoney](https://i.ytimg.com/vi/hBikKcL-dC4/maxresdefault.jpg)

...ottenendo l'attenzione della donna facendo leva su un punto a lei evidentemente molto caro ( _i soldi_). 

La croupier non è esplicita, ma lascia intendere di sapere molte cose sia riguardo il gruppo di San Francisco che a proposito di Rothstein.

> Per quel che ne so, il nostro comune amico ci sta osservando anche in questo momento

Thomas tenta di intavolare una trattativa per ottenere qualche informazione, magari organizzando un incontro privato. 

La donna, che sembra essere palesemente una setita (nonché a suo dire direttrice dell'intero casinò) non si mostra contraria alla cosa, ma come garanzia pretende una cifra spropositata.

> 200.000 Dollari e possiamo iniziare a valutare l'apertura di un dialogo.

La cosa si risolve con un momentaneo nulla di fatto, anche se Thomas riesce a mantenere la discussione aperta per il futuro, pagando anche i 100 dollari di cauzione necessari a "rilasciare" Alice dalle grinfie della security.

Usciti dal Sahara, Thomas e Otto iniziano a polemizzare sull'eventuale collaborazione con quelli che, a detta del malkavian, _non sono altro che nemici della Camarilla di cui non possiamo assolutamente fidarci_.

Thomas per contro è dell'idea che l'unico modo di arrivare a Rothstein sia sporcarsi le mani ottenendo quante più informazioni possibili su di lui.        

<a href="http://xabacadabra.com/cursed-legacy/diario" class="button">Diario</a>
<a href="1961-1-11.html" class="button back">11-Gennaio 1961</a>
<a href="1961-1-13.html" class="button next">13-Gennaio 1961</a>